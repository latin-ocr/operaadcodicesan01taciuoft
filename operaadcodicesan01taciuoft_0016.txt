X PROOEMII

Floriani fratrum Caesarum affini, Interamnates Nahartes 'ad
renovandam clarissimi civis memoriam et ad excitandos in-
flammandosque posterorum animos posuerunt. conf. Franc.
Ageloni Historia di Terni' p-AQ et Martini Hankii de Roma-
narum rerum scriptoribus liber t. Π p. 270.

Ad artem dicendi quomodo informatus sit, in dialogi deci.
Oratoribus principio ab ipso expositum est. Etenim a prima
aetate ad eloquentiae studium acerrime incubuit atque cele-
berrima principe Vespasiano ingenia fori, Marcum Aprum et
Iulium Secundum, in iudiciis non modo studiose audivit, sed
domi quoque et in publico assectatus est mira studiorum
cupiditate et quodam ardore iuvenili, ut sermones quoque
eorum et disputationes et arcana semotae dictionis exciperet.
Utebatur quoque, ut videtur, docta consuetudine Vipstani
Messalae, claris maioribus orti, qui avitam eloquentiam reco-
luit et prioris aevi oratores aemulatus est3 praeterea Curiatium
Maternum tragoediae scriptorem et audiit recitantem in audi-
toriis et ‚cum amicis oratoribus conversantem cognovit.
Ipse exemplo Vipstani antiquos oratores novis praetulit,
horum scripta acri diligentia versavit seque ad eorum imita..
tionem composuit. Cuius sententiae documentum, simul gratam
memoriam docti cum viris disertis et ingenio praestantibus
commercii Tito principe edidit insignem illam disputationem
de Oratoribus, in qua neque causas corruptae eloquentiae
persecutus est neque veterum oratorum prae novis praestan-
tiam dedita opera celebravit, sed ipsam prioris aevi et prae-
sentis eloquentiam composuit, alteram sub persona Apri novi
oratoris celebrando, alteram per vocem Messalae veteres
aemulantis pingendo. Quae sententia ne nimium offenderet
aequales oratoreS, Maternus poeta sub finem disputationis
exponere operam dedit, magnam et acrem priorum temporum
eloquentiam nunc contingere non posse, postquam longa rei
publicae quies et continuum populi otium et assidua senatus
tranquillitas et principis cuncta regentis disciplina animorum
motus et ardores sedaverit eoque etiam eloquentiam, sicut
alia omnia, pacaverit.

