Lll PROOEMII

annum 1460, quo illi libelli ex Germania in Italiam delati
sunt, scribi coeptos et in maioribus operibus auctoritate de-
stitutos esse. Praeterea in commentariis Criticorum nonnulli
codices aut semel aut aliquoties commemorantur, veluti a
Lipsio codex Hispanus vel Covarruviae, h. e. Didaci Antonii
Covarruviae Leivae ICti. Lipsius sua excerpta acceperat ab
Andrea Scott0. De libris manuscriptis et editis minorum Ta-
citi operum in praefatione quarti tomi seorsum dicetur.

Iam vera Taciti restituendi et emendandi rat10, quantum 32
ad Annales et Historias attinet, ex his sponte consequitur.
Scilicet ¹uni locupletes integrae scripturae testes codices
Medicei habendi sunt, ceteri in consilium ita vocandi, ut uti-
mur coniecturis proprio iudicio repertiS, quae quanto magis
accedunt ad antiqua vestigia modice obscurata, aut quo sa-
cilius horum deformatio ex illis potest explicari, eo plus fidei
assequuntur. In quo negotio non solum praesens facies et
habitus Mediceorum spectandus est, sed etiam animo infor-
mandus est contextus verborum, qui fuit in illis unde ipsi
descenderunt. Hi scripti erant litteris antiquis (uncialibus),
ut clarum est cum ex aliis indiciis, tum frequente commu-
tatione litterarum e et f, c et 9, p et r, b et r.- quippe scribis
recentioribus pronum erat E accipere pro F, et vice versa,
C pro G, P pro R, B pro R. Singulae voces parvo inter-
vallo et aliquoties nullo collocatae erant: quo factum ut in
vocabulis seiungendis a describentibus saepe multumque
peccaretur, litterarum ordo turbaretur, necessariae omitteren-
tur, aliae super numerum adderentur. Iidem frequentibus
scribendi compendiis exarati erant, quae cum in novis exem-
plaribus modo negligerentur modo adesse viderentur ubi
nullus eis locus erat, nova vitiorum seges effloruit. In mar—
gine vel super versus ascriptae aliquando erant singulae
voces (glossae) et breves admonitioneS‚ quae a proximis
scribis in contextum narrationis ac saepe loco non apto
ascitae sunt. Hoc vitiorum genere prior Mediceus perraro,
alter saepius inquinatus est.‘ Qua de re qui dubitabunt (du-
bitare autem multos video), hi antequam iniquius de boc

