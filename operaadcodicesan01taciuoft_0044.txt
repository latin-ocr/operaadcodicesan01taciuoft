XXXVIII ’ PROOEMII

Corbeiensem quem vocant, illum autem mox deletum esse et
amissum, aut duos codices qui priores Annalium libros con·-
tinuerint, quondam in Germania fuisse, quorum alter in coe-
nobio Fuldensi perierit, alter superstes fuerit in corbeiensi.
Eo certe tempore quo monachus Fuldensis Tacitum cognitum
habuit, neque proximo seculo X in Corbeiensi monasterio Ta-
citi libri adfuerunt. Scilicet WidukinduS, huius coenobii mo-
nachus medio seculo decimO, et illis temporibus satis litteratus».
neque malus Latinitatis auctor, in suis de rebus gestis Fran-
corum tribus libris neque mentionem Taciti iniecit neque lo-
cutionem ullam inde imitatus est. Non minus Taciti nomen
desideratur in catalogo manuscripto librorum Corbeiensium‚
qui nunc apud Britannos in bibliotheca Phillippica (Middlehill)
asservatur (ei nomen: Cataloyus librorum in bibliotheca Cor-
beiensi insitus. Hic habetur titulatus. Inprimis codices beati
Auyustini. Deinde aliorum doctorum) , quem nono· seculo
confectum esse Pertzius dicit (Archiv der Gesellschast sicr
cillere Deutsche Geschichtskunde tom. IX p. 499) , possessor
eiuS, Thomas Phillips, in exemplis impressis undecimo ascri-
psit. Eundem propediem Urlichs professor Gryphiswaldensis
in Museo Rhenano evulgabit.

Verum in Fuldensi monasterio non solum prior Annalium
pars nono seculo asservabatur, sed ibidem etiam Germaniae
codicem eodem ternpore extitisse, quode copiosius dicam in
praefatione quarti voluminis, perspicitur legenti Translationem
S. Alemandri, a Ruodolfo a. 863 scribi coeptam, ab eius
discipulo Meginharto post mortem Ruodolfi absolutam. Vid.
Pertzii Monum. t. II pag. 675. Itaque Fuldense monasterium
iure meritoque pro incunabulis habetur eorum Taciti scripto-
rum quae in Italia delituerunt ac demum ex Germania in
patriam redierunt, dico sex primos Annalium libros, Germa-
niam, Dialogum de oratoribus. De Corbeia mox videbimus.

Iam tenebrae densae ac diuturnae, quantum quidem ad 2?
priorem partem Annalium attinet. Itaque ingenti saltu acce-
dimus ad initium seculi quinti decimi. Tunc enim codex ille
Fuldensis seculi noni rursus ex tenebris quodammodo emergere

