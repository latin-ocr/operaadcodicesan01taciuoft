CArvr 12—14. XXV

referenda restabant. Quae causae, graves sane et luculentae,
me moverunt ut non solum libri sextidecimi partem alteram,
sed etiam septimumdecimum et duodevicesimum intercidisse
et insignem illius curae florem iniuria temporum extinctum
esse statuam.

14 *Verum si quis unum librum post sextumdecimum. in
Annalibus deesse consentiat, sed decimumoctavum extitisse
neget, inde consequetur quod veri similitudini quam maxime
repugnat: tum enim Annalium libri 17, Historiarum 13 nu—
merabuntur. >Sed credi nequit Tacitum adeo adversatum esse
concinnitati numerorum, ut tain insolitos utrique operi de-
ligeret. Immo etiam in hac re illum ordinis concinni amato-
rem et egregium in disponendis partibus artificem agnoscimus,
In Annalibus enim res Tiberii Gaique et Claudii ac Neronis
cum scriberet, principatum Tiberii annis viginti tribus abso-
lutum sex libris, id est tertia parte operis, ita complexus est,
ut florentis Caesaris imperium tribus libris laetus ipse et
alacer, in peius conversi totidem tristis et submissus expo-
neret3 mox Neronis facinora, casus eventusque rerum eo
principe et varios et memorabiles, per quattuordecim annos
perinde sex libris (13--183 executus est3 qui medii interiecti
erant sex libri (7—12), eos mediis Caesaribus Gaio et Claudio
destinavit. Idem quattuor primis Historiarum libris et parti-
cula quinti, qui ad nos pervenerunt, ob summam rerum in
iis traditarum copiam et varietatem, ne duos quidem annos
integros amplexus est. Sed reciperato a Vespasiano orbe
terrarum et bello Iudaico per Titum confecto (finem eius
belli in medio libro quinto deperdito rettulit), insignis rerum
abundantia adeo coepit deficere, ut sexto libro vel saltem
septimo ad finem Vespasiani Tacitus pervenire posset. Titi
principatum (VIIII. kal. Iul. a. 79 —-— idus Septembr. a. 81),
brevem quidem, sed naturae miraculis terroribusque et casi-
bus urbis non minus quam clementissimi Caesaris moribus
et magnis monumentis memorabilem, libro octav0, sortasse
etiam septimO, proposuit. Ad Domitianum imperatorem si
nono Tacitum accessisse conficimus, quattuor libri huius

