XXIV PROOEMII

uterque exercitus fatali motu congressus cruento-proelio con-
flixit, quo casu turbatus Vindex aegritudinem animi volun-
taria morte finivit: Dio LXIII 22-24. Suetonius Ner.·40 sqq.
Plutarchus Galba cap. 4-6, Verginius Caesar et Augustus
appellatus a militibus, sed ab ipso spretum imperium. Interea
Nero a milite urbano arte et impulsu Tigellini ac Nymphidii
relictus, a patribus hostis iudicatus sua manu cecidit: Dio
LXIII 26-29. Suetonius 40-49. Nonne videS, lector,
fuisse tantam in hac Annalium parte rerum narrandarum
copiam tantamque varietatem, cum modo in Italia et urbe,
modo in Graecia aut Oriente, rursus in Germania aut Gallia
aut Hispania narratori commorandum esset, ut dimidia pars
unius libri minime sufficeret, sed vix duobus comprehendi
possent omnia. Nam si quis hoc obiecerit, sex postremos
Tiberii annos sexto libro Annalium absolvi, ego reponam
maiorem libri primi partem (c. 5-54) insumi rebus paucorum
mensium exponendis, in Historiis autem librum primum et
secundum tertiumque et partem quarti (c. 1—37) annuo
spatio casibus et eventis abundanti concessum esse. Quippe
Tacito non annorum spatia sed rerum gestarum copia materiam
et normam scribendi suggessit.

Alterum quod ab editoribus sedecim Annalium libros 13
numerantibus peccatur, hoc est, quod Tacitum ne in exitu
quidem Neronis (V. idus Iun. a. 68) subsistere potuisse et
finire relationem, sed reliquos eiusdem anni menses com- .
plecti debuisse obhviscuntur. Nam idem cum olim Historias
iam diu editas ab altero Galbae consulatu inchoasset, hoc

. est a principio anni 69=822‚ reliquos anni proxime supe-

rloris menseS, tamquam vacuum temporis spatium inter utrum-
que opus immissum, relinquere haud dubie non sustinuit.
Itaque praeter ea quae supra memoravi, etiam Galbae ex
Hispania Romam tendentis iter, in eo itinere Verginius Rufus
specie amicitiae suspectis Germaniae legionibus abstractus, .
Nymphidii imperium sibi molientis poena, Galbae introitus in
urbem, trucidati classiarii a Nerone in numeros legionis
compositi,¹ interempti viri illustres, quaeque eius generis alia,

